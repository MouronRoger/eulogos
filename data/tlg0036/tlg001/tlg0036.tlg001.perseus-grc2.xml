<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
 <teiHeader xml:lang="eng">
<fileDesc>
<titleStmt>
 <title xml:lang="grc">Αδώνιδος επιτάφιος</title>
<author>Bion of Phlossa</author>
<editor>J. M. Edmonds</editor>
    <sponsor>Perseus Project, Tufts University</sponsor>
    <principal>Gregory Crane</principal>
    <respStmt>
        <resp>Prepared under the supervision of</resp>
        <name>Lisa Cerrato</name>
        <name>Rashmi Singhal</name> 
        <name>Bridget Almas</name>
    </respStmt>   
    <funder n="org:Google">Google Digital Humanities Awards Program</funder>
</titleStmt>
    <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
        <date type="release">2011-09-12</date>
        <idno type="filename">tlg0036.tlg001.perseus-grc2.xml</idno>
        <availability>
        <licence target="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</licence>
        </availability>
    </publicationStmt>
    
    <sourceDesc>
        <listBibl>
            <biblStruct>
                <monogr>
                    <author>Bion of Phlossa</author>
                    <title>The Greek Bucolic Poets</title>
                    <editor>John Maxwell Edmonds</editor>
                    <imprint>
                        <pubPlace>London</pubPlace>
                        <publisher>William Heinemann, Ltd.</publisher>
                        <pubPlace>New York</pubPlace>
                        <publisher>G. P. Putnam's Sons</publisher>
                        <date>1916</date>
                    </imprint>
                </monogr>
                <ref target="https://archive.org/details/greekbucolicpo00theo/page/386/mode/2up">Internet Archive</ref>
            </biblStruct>
        </listBibl>
    </sourceDesc>
</fileDesc>
     
    <encodingDesc>
        <editorialDecl><p>Keyboarding</p></editorialDecl>
        
        <p>Text encoded in accordance with the latest EpiDoc standards.</p>
        <refsDecl n="CTS">
            <cRefPattern n="line" matchPattern="(\w+)" replacementPattern="#xpath(/tei:TEI/tei:text/tei:body//tei:l[@n='$1'])">
                <p>This pointer pattern extracts line</p>
            </cRefPattern>
        </refsDecl>
    </encodingDesc>
    
    <profileDesc>
        <langUsage>
            <language ident="grc">Greek</language>
        </langUsage>
    </profileDesc>
    <revisionDesc>
        <change who="Lisa Cerrato" when="2023-04-03">conversion review and consistency check</change>
    </revisionDesc>
 </teiHeader>
    
    
<text>
<body>
<div type="edition" xml:lang="grc" n="urn:cts:greekLit:tlg0036.tlg001.perseus-grc2">
<pb xml:id="p.386"/>
<head rend="align(center)">ΑΔΩΝΙΔΟΣ ΕΠΙΤΑΦΙΟΣ</head>
<l xml:base="urn:cts:greekLit:tlg0036.tlg001.perseus-grc2" n="1" rend="align(indent)">Αἰάζω τὸν Ἄδωνιν· <q>ἀπώλετο καλὸς Ἄδωνις·</q> </l>
<l xml:base="urn:cts:greekLit:tlg0036.tlg001.perseus-grc2" n="2"> <q>ὤλετο καλὸς Ἄδωνις</q> ἐπαιάζουσιν Ἔρωτες.</l>
<l xml:base="urn:cts:greekLit:tlg0036.tlg001.perseus-grc2" n="3" rend="align(indent)">μηκέτι πορφυρέοις ἐνὶ φάρεσι Κύπρι κάθευδε·</l>
<l xml:base="urn:cts:greekLit:tlg0036.tlg001.perseus-grc2" n="4">ἔγρεο δειλαία, κυανόστολα καὶ πλατάγησον</l>
<l xml:base="urn:cts:greekLit:tlg0036.tlg001.perseus-grc2" n="5">στήθεα καὶ λέγε πᾶσιν <q>ἀπώλετο καλὸς Ἄδωνις.</q> </l>
<l xml:base="urn:cts:greekLit:tlg0036.tlg001.perseus-grc2" n="6">αἰάζω τὸν Ἄδωνιν· ἐπαιάζουσιν Ἔρωτες.</l>
    <l xml:base="urn:cts:greekLit:tlg0036.tlg001.perseus-grc2" n="7" rend="align(indent)">κεῖται καλὸς Ἄδωνις ἐν ὤρεσι μηρὸν ὀδόντι,</l>
<l xml:base="urn:cts:greekLit:tlg0036.tlg001.perseus-grc2" n="8">λευκῷ λευκὸν ὀδόντι τυπείς, καὶ Κύπριν ἀνιῇ</l>
<l xml:base="urn:cts:greekLit:tlg0036.tlg001.perseus-grc2" n="9">λεπτὸν ἀποψύχων· τὸ δέ οἱ μέλαν εἴβεται αἷμα</l>
<l xml:base="urn:cts:greekLit:tlg0036.tlg001.perseus-grc2" n="10">χιονέας κατὰ σαρκός, ὑπ’ ὀφρύσι δ’ ὄμματα ναρκῇ, </l>
<l xml:base="urn:cts:greekLit:tlg0036.tlg001.perseus-grc2" n="11">καὶ τὸ ῥόδον φεύγει τῶ χείλεος· ἀμφὶ δὲ τήνῳ</l>
<l xml:base="urn:cts:greekLit:tlg0036.tlg001.perseus-grc2" n="12">θνᾴσκει καὶ τὸ φίλημα, τὸ μήποτε Κύπρις ἀνοίσει.</l>
<l xml:base="urn:cts:greekLit:tlg0036.tlg001.perseus-grc2" n="13">Κύπριδι μὲν τὸ φίλημα καὶ οὐ ζώοντος ἀρέσκει,</l>
<l xml:base="urn:cts:greekLit:tlg0036.tlg001.perseus-grc2" n="14">ἀλλ’ οὐκ οἶδεν Ἄδωνις, ὅ νιν θνᾴσκοντ’ ἐφίλησεν.</l>
<l xml:base="urn:cts:greekLit:tlg0036.tlg001.perseus-grc2" n="15">αἰάζω τὸν Ἄδωνιν· ἐπαιάζουσιν Ἔρωτες.</l>
    <l xml:base="urn:cts:greekLit:tlg0036.tlg001.perseus-grc2" n="16" rend="align(indent)">ἄγριον ἄγριον ἕλκος ἔχει κατὰ μηρὸν Ἄδωνις·</l>
<l xml:base="urn:cts:greekLit:tlg0036.tlg001.perseus-grc2" n="17">μεῖζον δ’ ἁ Κυθέρεια φέρει ποτικάρδιον ἕλκος.</l>
<pb xml:id="p.388"/>
<l xml:base="urn:cts:greekLit:tlg0036.tlg001.perseus-grc2" n="18">τῆνον μὲν περὶ παῖδα φίλοι κύνες ὠδύραντο</l>
<l xml:base="urn:cts:greekLit:tlg0036.tlg001.perseus-grc2" n="19">καὶ Νύμφαι κλαίουσιν ὀρειάδες· ἁ δ’ Ἀφροδίτα</l>
<l xml:base="urn:cts:greekLit:tlg0036.tlg001.perseus-grc2" n="20">λυσαμένα πλοκαμῖδας ἀνὰ δρυμὼς ἀλάληται </l>
<l xml:base="urn:cts:greekLit:tlg0036.tlg001.perseus-grc2" n="21">πενθαλέα νήπλεκτος ἀσάνδαλος· αἱ δὲ βάτοι νιν</l>
<l xml:base="urn:cts:greekLit:tlg0036.tlg001.perseus-grc2" n="22">ἐρχομέναν κείροντι καὶ ἱερὸν αἷμα δρέπονται·</l>
<l xml:base="urn:cts:greekLit:tlg0036.tlg001.perseus-grc2" n="23">ὀξὺ δὲ κωκύουσα δι’ ἄγκεα μακρὰ φορεῖται</l>
<l xml:base="urn:cts:greekLit:tlg0036.tlg001.perseus-grc2" n="24">Ἀσσύριον βοόωσα πόσιν καὶ παῖδα καλεῦσα.</l>
<l xml:base="urn:cts:greekLit:tlg0036.tlg001.perseus-grc2" n="25">ἀμφὶ δέ νιν μέλαν αἷμα παρ’ ὀμφαλὸν ᾀωρεῖτο,</l>
<l xml:base="urn:cts:greekLit:tlg0036.tlg001.perseus-grc2" n="26">στήθεα δ’ ἐκ μηρῶν φοινίσσετο, τοὶ δ’ ὑπὸ μαζοὶ</l>
<l xml:base="urn:cts:greekLit:tlg0036.tlg001.perseus-grc2" n="27">χιόνεοι τὸ πάροιθεν Ἀδώνιδι πορφύροντο.</l>
<l xml:base="urn:cts:greekLit:tlg0036.tlg001.perseus-grc2" n="28"> <q>αἰαῖ τὰν Κυθέρειαν</q> ἐπαιάζουσιν Ἔρωτες.</l>
    <l xml:base="urn:cts:greekLit:tlg0036.tlg001.perseus-grc2" n="29" rend="align(indent)">ὤλεσε τὸν καλὸν ἄνδρα, συνώλεσεν ἱερὸν εἶδος.</l>
<l xml:base="urn:cts:greekLit:tlg0036.tlg001.perseus-grc2" n="30">Κύπριδι μὲν καλὸν εἶδος, ὅτε ζώεσκεν Ἄδωνις· </l>
<l xml:base="urn:cts:greekLit:tlg0036.tlg001.perseus-grc2" n="31">κάτθανε δ’ ἁ μορφὰ σὺν Ἀδώνιδι. <q>τὰν Κύπριν αἰαῖ</q> </l>
<l xml:base="urn:cts:greekLit:tlg0036.tlg001.perseus-grc2" n="32">ὤρεα πάντα λέγοντι, καὶ αἱ δρύες <q>αἲ τὸν Ἄδωνιν.</q> </l>
<l xml:base="urn:cts:greekLit:tlg0036.tlg001.perseus-grc2" n="33">καὶ ποταμοὶ κλαίουσι τὰ πένθεα τᾶς Ἀφροδίτας,</l>
<l xml:base="urn:cts:greekLit:tlg0036.tlg001.perseus-grc2" n="34">καὶ παγαὶ τὸν Ἄδωνιν ἐν ὤρεσι δακρύοντι,</l>
<l xml:base="urn:cts:greekLit:tlg0036.tlg001.perseus-grc2" n="35">ἄνθεα δ’ ἐξ ὀδύνας ἐρυθαίνεται· ἁ δὲ Κυθήρα</l>
<l xml:base="urn:cts:greekLit:tlg0036.tlg001.perseus-grc2" n="36">πάντας ἀνὰ κναμώς, ἀνὰ πᾶν νάπος οἰκτρὸν ἀείδει</l>
<l xml:base="urn:cts:greekLit:tlg0036.tlg001.perseus-grc2" n="37"> <q>αἰαῖ τὰν Κυθέρειαν, ἀπώλετο καλὸς Ἄδωνις.</q> </l>
<l xml:base="urn:cts:greekLit:tlg0036.tlg001.perseus-grc2" n="38">Ἀχὼ δ’ ἀντεβόασεν <q>ἀπώλετο καλὸς Ἄδωνις.</q> </l>
<l xml:base="urn:cts:greekLit:tlg0036.tlg001.perseus-grc2" n="39">Κύπριδος αἰνὸν ἔρωτα τίς οὐκ ἔκλαυσεν ἂν αἰαῖ;</l>
    <l xml:base="urn:cts:greekLit:tlg0036.tlg001.perseus-grc2" n="40" rend="align(indent)">ὡς ἴδεν, ὡς ἐνόησεν Ἀδώνιδος ἄσχετον ἕλκος, </l>
<l xml:base="urn:cts:greekLit:tlg0036.tlg001.perseus-grc2" n="41">ὡς ἴδε φοίνιον αἷμα μαραινομένῳ περὶ μηρῷ,</l>
<l xml:base="urn:cts:greekLit:tlg0036.tlg001.perseus-grc2" n="42">πάχεας ἀμπετάσασα κινύρετο· ‘μεῖνον Ἄδωνι,</l>
<l xml:base="urn:cts:greekLit:tlg0036.tlg001.perseus-grc2" n="43">δύσποτμε μεῖνον Ἄδωνι, πανύστατον ὥς σε κιχείω,</l>
<l xml:base="urn:cts:greekLit:tlg0036.tlg001.perseus-grc2" n="44">ὥς σε περιπτύξω καὶ χείλεα χείλεσι μίξω.</l>
<l xml:base="urn:cts:greekLit:tlg0036.tlg001.perseus-grc2" n="45">ἔγρεο τυτθὸν Ἄδωνι, τὸ δ’ αὖ πύματόν με φίλησον,</l>
<l xml:base="urn:cts:greekLit:tlg0036.tlg001.perseus-grc2" n="46">τοσσοῦτόν με φίλησον, ὅσον ζώῃ τὸ φίλημα,</l>
<pb xml:id="p.390"/>
<l xml:base="urn:cts:greekLit:tlg0036.tlg001.perseus-grc2" n="47">ἄχρις ἀποψύχῃς ἐς ἐμὸν στόμα κεἰς ἐμὸν ἧπαρ</l>
<l xml:base="urn:cts:greekLit:tlg0036.tlg001.perseus-grc2" n="48">πνεῦμα τεὸν ῥεύσῃ, τὸ δέ σευ γλυκὺ φίλτρον ἀμέλξω,</l>
<l xml:base="urn:cts:greekLit:tlg0036.tlg001.perseus-grc2" n="49">ἐκ δὲ πίω τὸν ἔρωτα, φίλημα δὲ τοῦτο φυλάξω</l>
<l xml:base="urn:cts:greekLit:tlg0036.tlg001.perseus-grc2" n="50">ὡς αὐτὸν τὸν Ἄδωνιν, ἐπεὶ σύ με δύσμορε φεύγεις, </l>
<l xml:base="urn:cts:greekLit:tlg0036.tlg001.perseus-grc2" n="51">φεύγεις μακρὸν Ἄδωνι, καὶ ἔρχεαι εἰς Ἀχέροντα</l>
<l xml:base="urn:cts:greekLit:tlg0036.tlg001.perseus-grc2" n="52">πὰρ στυγνὸν βασιλῆα καὶ ἄγριον, ἁ δὲ τάλαινα</l>
<l xml:base="urn:cts:greekLit:tlg0036.tlg001.perseus-grc2" n="53">ζώω καὶ θεὸς ἐμμὶ καὶ οὐ δύναμαί σε διώκειν.</l>
<l xml:base="urn:cts:greekLit:tlg0036.tlg001.perseus-grc2" n="54">λάμβανε Περσεφόνα τὸν ἐμὸν πόσιν· ἐσσὶ γὰρ αὐτὰ</l>
<l xml:base="urn:cts:greekLit:tlg0036.tlg001.perseus-grc2" n="55">πολλὸν ἐμεῦ κρέσσων, τὸ δὲ πᾶν καλὸν ἐς σὲ καταρρεῖ·</l>
<l xml:base="urn:cts:greekLit:tlg0036.tlg001.perseus-grc2" n="56">ἐμμὶ δ’ ἐγὼ πανάποτμος, ἔχω δ’ ἀκόρεστον ἀνίαν,</l>
<l xml:base="urn:cts:greekLit:tlg0036.tlg001.perseus-grc2" n="57">καὶ κλαίω τὸν Ἄδωνιν, ὅ μοι θάνε, καί σε φοβεῦμαι.</l>
<l xml:base="urn:cts:greekLit:tlg0036.tlg001.perseus-grc2" n="58">θνᾴσκεις ὦ τριπόθητε, πόθος δέ μοι ὡς ὄναρ ἔπτα,</l>
<l xml:base="urn:cts:greekLit:tlg0036.tlg001.perseus-grc2" n="59">χήρα δ’ ἁ Κυθέρεια, κενοὶ δ’ ἀνὰ δώματ’ Ἔρωτες.</l>
<l xml:base="urn:cts:greekLit:tlg0036.tlg001.perseus-grc2" n="60">σοὶ δ’ ἅμα κεστὸς ὄλωλε. τί γὰρ τολμηρὲ κυνάγεις; </l>
<l xml:base="urn:cts:greekLit:tlg0036.tlg001.perseus-grc2" n="61">καλὸς ἐὼν τοσσοῦτον ἐμήναο θηρὶ παλαίειν;’</l>
<l xml:base="urn:cts:greekLit:tlg0036.tlg001.perseus-grc2" n="62">ὧδ’ ὀλοφύρατο Κύπρις· ἐπαιάζουσιν Ἔρωτες</l>
<l xml:base="urn:cts:greekLit:tlg0036.tlg001.perseus-grc2" n="63"> <q>αἰαῖ τὰν Κυθέρειαν, ἀπώλετο καλὸς Ἄδωνις.</q> </l>
    <l xml:base="urn:cts:greekLit:tlg0036.tlg001.perseus-grc2" n="64" rend="align(indent)">δάκρυον ἁ Παφία τόσσον χέει, ὅσσον Ἄδωνις</l>
<l xml:base="urn:cts:greekLit:tlg0036.tlg001.perseus-grc2" n="65">αἷμα χέει· τὰ δὲ πάντα ποτὶ χθονὶ γίνεται ἄνθη.</l>
<l xml:base="urn:cts:greekLit:tlg0036.tlg001.perseus-grc2" n="66">αἷμα ῥόδον τίκτει, τὰ δὲ δάκρυα τὰν ἀνεμώναν.</l>
<l xml:base="urn:cts:greekLit:tlg0036.tlg001.perseus-grc2" n="67">αἰάζω τὸν Ἄδωνιν, ἀπώλετο καλὸς Ἄδωνις.</l>
    <l xml:base="urn:cts:greekLit:tlg0036.tlg001.perseus-grc2" n="68" rend="align(indent)">μηκέτ’ ἐνὶ δρυμοῖσι τὸν ἀνέρα μύρεο Κύπρι.</l>
<l xml:base="urn:cts:greekLit:tlg0036.tlg001.perseus-grc2" n="69">οὐκ ἀγαθὰ στιβάς ἐστιν Ἀδώνιδι φυλλὰς ἐρήμα·</l>
<l xml:base="urn:cts:greekLit:tlg0036.tlg001.perseus-grc2" n="70">λέκτρον ἔχοι Κυθέρεια τὸ σὸν καὶ νεκρὸς Ἄδωνις. </l>
<pb xml:id="p.392"/>
<l xml:base="urn:cts:greekLit:tlg0036.tlg001.perseus-grc2" n="71">καὶ νέκυς ὢν καλός ἐστι, καλὸς νέκυς, οἷα καθεύδων.</l>
<l xml:base="urn:cts:greekLit:tlg0036.tlg001.perseus-grc2" n="72">κάτθεό νιν μαλακοῖς ἐνὶ φάρεσιν οἷς ἐνίαυεν,</l>
<l xml:base="urn:cts:greekLit:tlg0036.tlg001.perseus-grc2" n="73">ᾧ μετὰ τεῦς ἀνὰ νύκτα τὸν ἱερὸν ὕπνον ἐμόχθει</l>
<l xml:base="urn:cts:greekLit:tlg0036.tlg001.perseus-grc2" n="74">παγχρυσέῳ κλιντῆρι· ποθεῖ καὶ στυμνὸν Ἄδωνιν.</l>
<l xml:base="urn:cts:greekLit:tlg0036.tlg001.perseus-grc2" n="75">βάλλε δέ νιν στεφάνοισι καὶ ἄνθεσι· πάντα σὺν αὐτῷ,</l>
<l xml:base="urn:cts:greekLit:tlg0036.tlg001.perseus-grc2" n="76">ὡς τῆνος τέθνακε καὶ ἄνθεα πάντα θανόντων.</l>
<l xml:base="urn:cts:greekLit:tlg0036.tlg001.perseus-grc2" n="77">ῥαῖνε δέ νιν Συρίοισιν ἀλείφασι, ῥαῖνε μύροισιν·</l>
<l xml:base="urn:cts:greekLit:tlg0036.tlg001.perseus-grc2" n="78">ὀλλύσθω μύρα πάντα· τὸ σὸν μύρον ὤλετ’ Ἄδωνις.</l>
    <l xml:base="urn:cts:greekLit:tlg0036.tlg001.perseus-grc2" n="79" rend="align(indent)">κέκλιται ἁβρὸς Ἄδωνις ἐν εἵμασι πορφυρέοισιν·</l>
<l xml:base="urn:cts:greekLit:tlg0036.tlg001.perseus-grc2" n="80">ἀμφὶ δέ νιν κλαίοντες ἀναστενάχουσιν Ἔρωτες </l>
<l xml:base="urn:cts:greekLit:tlg0036.tlg001.perseus-grc2" n="81">κειράμενοι χαίτας ἐπ’ Ἀδώνιδι· χὢ μὲν ὀϊστώς,</l>
<l xml:base="urn:cts:greekLit:tlg0036.tlg001.perseus-grc2" n="82">ὃς δ’ ἐπὶ τόξον ἔβαλλεν, ὃ δὲ πτερόν, ὃς δὲ φαρέτραν·</l>
<l xml:base="urn:cts:greekLit:tlg0036.tlg001.perseus-grc2" n="83">χὢ μὲν ἔλυσε πέδιλον Ἀδώνιδος, οἳ δὲ λέβητι</l>
<l xml:base="urn:cts:greekLit:tlg0036.tlg001.perseus-grc2" n="84">χρυσείῳ φορέουσιν ὕδωρ, ὃ δὲ μηρία λούει,</l>
<l xml:base="urn:cts:greekLit:tlg0036.tlg001.perseus-grc2" n="85">ὃς δ’ ὄπιθεν πτερύγεσσιν ἀναψύχει τὸν Ἄδωνιν.</l>
<l xml:base="urn:cts:greekLit:tlg0036.tlg001.perseus-grc2" n="86"> <q>αἰαῖ τὰν Κυθέρειαν</q> ἐπαιάζουσιν Ἔρωτες.</l>
    <l xml:base="urn:cts:greekLit:tlg0036.tlg001.perseus-grc2" n="87" rend="align(indent)">ἔσβεσε λαμπάδα πᾶσαν ἐπὶ φλιαῖς Ὑμέναιος,</l>
<l xml:base="urn:cts:greekLit:tlg0036.tlg001.perseus-grc2" n="88">καὶ στέφος ἐξεπέτασσε γαμήλιον· οὐκέτι δ’ Ὑμήν,</l>
<l xml:base="urn:cts:greekLit:tlg0036.tlg001.perseus-grc2" n="89">Ὑμὴν οὐκέτ’ ἀείδει ἑὸν μέλος, ἀλλ’ ἐπαείδει</l>
<l xml:base="urn:cts:greekLit:tlg0036.tlg001.perseus-grc2" n="90"> <q>αἰαῖ</q> καὶ <q>τὸν Ἄδωνιν</q> ἔτι πλέον ἢ Ὑμέναιον. </l>
<l xml:base="urn:cts:greekLit:tlg0036.tlg001.perseus-grc2" n="91">αἱ Χάριτες κλαίοντι τὸν υἱέα τῶ Κινύραο,</l>
<l xml:base="urn:cts:greekLit:tlg0036.tlg001.perseus-grc2" n="92"> <q>ὤλετο καλὸς Ἄδωνις</q> ἐν ἀλλάλαισι λέγουσαι.</l>
<l xml:base="urn:cts:greekLit:tlg0036.tlg001.perseus-grc2" n="93"> <q>αἰαῖ</q> δ’ ὀξὺ λέγοντι πολὺ πλέον ἢ Παιῶνα.</l>
<l xml:base="urn:cts:greekLit:tlg0036.tlg001.perseus-grc2" n="94">χαἰ Μοῖραι τὸν Ἄδωνιν ἀνακλείουσιν <q >Ἄδωνιν,</q> </l>
<pb xml:id="p.394"/>
<l xml:base="urn:cts:greekLit:tlg0036.tlg001.perseus-grc2" n="95">καί νιν ἐπαείδουσιν· ὃ δέ σφισιν οὐχ ὑπακούει·</l>
<l xml:base="urn:cts:greekLit:tlg0036.tlg001.perseus-grc2" n="96">οὐ μὰν οὐκ ἐθέλει, Κώρα δέ νιν οὐκ ἀπολύει.</l>
    <l xml:base="urn:cts:greekLit:tlg0036.tlg001.perseus-grc2" n="97" rend="align(indent)">λῆγε γόων Κυθέρεια τὸ σάμερον, ἴσχεο κομμῶν·</l>
<l xml:base="urn:cts:greekLit:tlg0036.tlg001.perseus-grc2" n="98">δεῖ σε πάλιν κλαῦσαι, πάλιν εἰς ἔτος ἄλλο δακρῦσαι.</l>


    </div>
</body>
</text>
</TEI>
